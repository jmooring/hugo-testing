---
type: post
date: "2019-10-04T15:33:50+02:00"
title: "Review van Xiaomi mini accu-luchtpomp"
tags:
    - review
    - gadgets
    - Xiaomi
    - AliExpress
image: "https://res.cloudinary.com/yktoo/image/upload/blog/0dia9k0gfhbs1940.jpg"
---

Zoals beloofd, schrijf ik een review van mijn "[opblaasbare schat](en;0384)", oftewel de [Xiaomi Mijia Electric Pump](http://ali.pub/3unhyy), een luchtpomp die op accu werkt.

<!--more-->

## Technische eigenschappen

{{< table "table table-striped table-headless" >}}
|                                 |                                                                                   |
|---------------------------------|-----------------------------------------------------------------------------------|
|Naam model                       |MJCQ01QJ                                                                           |
|Druk instelbereik                |0,2…10,3 bar (3…150 psi)                                                           |
|Oplaadpoort                      |Micro USB                                                                          |
|Accu capaciteit                  |2000 mAh  (14.8 Wh)                                                                |
|Geluidsniveau tijdens het werken |< 80 dB op 1 meter afstand                                                         |
|Aftakleiding lengte              |180 mm                                                                             |
|Afmetingen                       |124×71×45 mm (zonder de luchtbuis)                                                 |
|Voeding                          |5 V, 2 A                                                                           |
|Maximale oplaadtijd              |3 uur                                                                              |
|Prestaties bij volledige oplading|41 voetballen (elke 1 min), 8 fietsbanden (elke 3 min) of 5 autobanden (elke 6 min)|
|Prijs                            |Circa [**€ 40** op AliExpress](http://ali.pub/3unhyy)                   |
{{< /table >}}

## Verpakkingsinhoud

Traditioneel ingetogen witte kartonnen doos, licht beschadigd tijdens het leveringsproces:

{{< imgfig "https://res.cloudinary.com/yktoo/image/upload/blog/8glbicne1nyh2849.jpg" "De luchtpomp in verpakking." >}}

Gelukkig was de pomp zelf perfect in orde.

De inhoud van de doos is als volgt:

* De Xiaomi Mijia luchtpomp
* Oplaadkabel USB naar Micro USB
* Adapter voor voetballen
* Adapter voor fietsbanden
* Stoffen opbergtas met een apart accessoirevak
* Handleiding in Chinees (niet op de foto)

{{< imgfig "https://res.cloudinary.com/yktoo/image/upload/blog/243bztuyv3h52136.jpg" "De volledige inhoud van de doos." >}}

## Bediening

Iedereen die ooit een {{< wiki "iPod_Classic" "en" "iPod Classic" >}} bezat, zal zeker déjà-vu ervaren als hij deze ziet:

{{< imgfig "https://res.cloudinary.com/yktoo/image/upload/blog/ylguy3luey6i3652.jpg" "Xiaomi Mijia luchtpomp." >}}

Maar oké, iemand zei ooit: *"good artists borrow, ~~Chinese~~ great artists steal."*

Het voorpaneel is voorzien van een groot wit led-scherm met daaronder een ring met vijf knoppen:

* De omhoog / omlaag-knoppen stellen de gewenste luchtdruk in;
* De linker knop schakelt een led-zaklamp aan en uit;
* De rechterknop schakelt van de modues (vrije invoer, fiets, motor, auto, voetbal). Lang indrukken schakelt de meeteenheden tussen **bar** en **psi**;
* De middenknop start en stopt de pomp.

De bovenkant heeft een luchtbuis, die met het vrije uiteinde in de rood gemarkeerde opening moet worden gestoken wanneer deze niet gebruikt wordt. Er is ook een heldere witte led in het midden die je als zaklamp kan gebruiken.

{{< imgfig "https://res.cloudinary.com/yktoo/image/upload/blog/xl8g3i4fvrwv2881.jpg" "Bovenaanzicht." >}}

De onderkant is voorzien van een Micro USB-oplaadpoort met een rubberen dopje. Daarnaast is er ook een witte/oranje led die aangeeft dat het apparaat ingeschakeld is of dat deze aan het opladen is.

{{< imgfig "https://res.cloudinary.com/yktoo/image/upload/blog/1p4lxlpxhtvv0919.jpg" "Onderaanzicht: de laadpoort en de led." >}}

Dit zijn alle besturingselementen die dit apparaat heeft.

## Gebruik

Ik vind Xiaomi-ontwerpprincipes nogal aantrekkelijk. Ze besteden veel aandacht aan de bruikbaarheid: hun interfaces zijn minimalistisch en intuïtief, maar tegelijkertijd geven ze je niet het gevoel dat je een boot in een glazen fles in elkaar probeert te zetten.

Bijvoorbeeld, er is geen aan/uit-knop. De pomp gaat automatisch aan zodra je de luchtbuis uit het met een rode ring gemarkeerde houdergat trekt. En uiteraard ook automatisch uit als je die terugstopt:

{{< imgfig "https://res.cloudinary.com/yktoo/image/upload/blog/7s9pzp2ceoq60821.jpg" "Auto-on van het toestel  bij het uitnemen van de buis." >}}

Voor de rest zijn de bedieningselementen ook even intuïtief.

De linkerknop op de bedieningsring schakelt de vrij heldere ingebouwde zaklamp aan en uit.

De rechterknop schakelt cyclisch onder een vrije selectie-modus en vier beschikbare presets, elke met zijn eigen opgeslagen waarde van de laatste druksinstelling en het selectiebereik.

Lang indrukken schakelt de meeteenheden tussen bar en psi.

### Vrije selectie-modus

Dit is de default opstartmodus van de gadget waarin je zelf de gewenste luchtdruk in kan voeren uit het volledige beschikbare bereik (**0.2…10.3** bar of **3…150** psi).

### Fietsband modus

Bereik: **30** t/m **65** psi.

{{< imgfig "https://res.cloudinary.com/yktoo/image/upload/blog/0dia9k0gfhbs1940.jpg" "Fietsband modus." >}}

### Motorband modus

Bereik: **1,8** t/m **3** bar.

{{< imgfig "https://res.cloudinary.com/yktoo/image/upload/blog/9s1tvc5vlduh2607.jpg" "Motorband modus." >}}

### Autoband modus

Bereik: **1,8** t/m **3,5** bar.

{{< imgfig "https://res.cloudinary.com/yktoo/image/upload/blog/m9w7yaeek14q0543.jpg" "Autoband modus." >}}

### Voetbal modus

Bereik: **4** t/m **16** psi.

{{< imgfig "https://res.cloudinary.com/yktoo/image/upload/blog/5iqjtl1ruq8f0662.jpg" "Voetbal modus." >}}

### Het starten en stoppen van de pomp

Nadat de gewenste luchtdruk ingesteld is met de omhoog- en omlaagknop, blijft de ingestelde waarde enkele seconden op de display knipperen, waarna de pomp overgaat naar de meetmodus.

Om te beginnen met het oppompen moet de knop in het midden ingedrukt worden. Pas op: het apparaat maakt vrij veel herrie. Zodra de ingestelde druk is bereikt stopt de pomp automatisch. Je kunt het ook handmatig op elk moment stopzetten door op dezelfde knop nogmaals te drukken.

De koppeling op de luchtbuis is standaard geschikt voor autoventielen. Met behulp van de bijgevoegde opschroefadapter kun je het ook op een fietsband aansluiten. Deze adapter hoef je niet van de buis af te nemen want het past perfect in het houdergat.

{{< imgfig "https://res.cloudinary.com/yktoo/image/upload/blog/jvh3dpiao5tp3288.jpg" "Fietsband opschroefadapter." >}}

## Videodemonstratie

Ik heb een kort filmpje opgenomen die de werking van de pomp laat zien. Daarin wordt de band van mijn Ninebot One S2-monowheel eerst volleding leeg laten lopen en vervolgens tot de standaard 50 psi opgepompt. Het heeft precies één minuut geduurd.

{{< youtube "bDnWeuYx5i0" >}}

Met mijn handpomp zou ik dat waarschijnlijk binnen 10 á 15 seconden voor elkaar krijgen.

## Conclusies

Het apparaat is heel handig in gebruik en het ziet er prachtig uit.

Het is lastig om te zeggen hoe lang zo’n accu meegaat, maar **2000 mAh** is naar mijn gevoel aan de lage kant. Echter beweert de producent dat één lading genoeg moet zijn voor **8** fiets- of **5** autobanden, toch heb ik daar persoonlijk wat twijfels over.

Het oppompen gaat ook niet zo snel. Ik ben eigenlijk benieuwd of je een autoband binnen 6 minuten op kan pompen (er moeten nog veldproeven plaatsvinden).

De pomp is overigens handig om mee te nemen als een back-up aangezien het zo compact en autonoom is.

### Voordelen

* Ziet er prachtig uit voor een gewone luchtpomp
* Compact
* Handig in gebruik
* Volledig automatische luchtdruk sensor
* Ingebouwde zaklamp
* Handige hoes met een aparte zak voor accessoires

### Nadelen

* Prijzig
* Pompt nogal traag
* Maakt veel lawaai
* De capaciteit van de accu is aan de lage kant

## Waar te koop

Op AliExpress voor [ongeveer € 40](http://ali.pub/3unhyy), incl. verzendkosten.
