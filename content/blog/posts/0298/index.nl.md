---
type: post
date: "2016-11-27T00:00:00Z"
title: "Het slimste verkeerslicht"
tags:
    - Houten
    - Internet
    - massamedia
    - Nederland
    - nieuws
    - transport
    - verkeerslichten
    - eerste wereld probleem
image: "https://res.cloudinary.com/yktoo/image/upload/blog/kmiiltyoz7zp2777.jpg"
places:
    - place0245
---

Ik vind de huidige tendens om alles wat Wi-Fi, Bluetooth of internetverbinding heeft "slim" te noemen een beetje vervelend. Zo kennen we al slimme wasmachines, slimme horloges, [slimme rookmelders](ru;0265), slimme tandenborstels enzovoort. Nu zijn verkeerslichten aan de beurt volgens onze plaatselijke krant. Een [nieuwsartikel](http://www.trefpunthouten.nl/nieuws/algemeen/46927/een-slim-stoplicht-voor-de-staart) vertelt over het eerste slimme verkeerslicht in ons land dat in Houten is geïnstalleerd.

<!--more-->

{{< imgfig "https://res.cloudinary.com/yktoo/image/upload/blog/kmiiltyoz7zp2777.jpg" "Het kruispunt met het slimme verkeerslich. Foto van Google Street View." >}}

Je vraagt je af wat er slim aan dat verkeerslicht is?

Ik moet inmiddels opmerken dat bijna alle verkeerslichten in Nederland al behoorlijk slim zijn, in de goede zin van het woord. Ze springen automatisch op groen waar het nodig is. Daarvoor worden er sensoren onder het wegdek voor auto’s en fietsen gebruikt, en voetgangers moeten een ouderwetse knop indrukken.

Om terug te komen op ons intellectuele verkeerslicht, de chauffeur zal in een *speciale mobiele applicatie* kunnen zien hoelang het zou duren voordat het licht op groen springt. Deze superfunctie is momenteel alleen aanwezig in de [iOS-versie](https://itunes.apple.com/nl/app/verkeerplaza-verkeersinformatie/id510339308) van de app, die ik niet kan testen omdat ik geen toestel met iOS thuis heb.

Aldus de [ontwikkelaars](http://www.infoplaza.nl/archives/2420/) ziet het er ongeveer zo uit:

{{< imgfig "https://res.cloudinary.com/yktoo/image/upload/blog/k9ut6arelfi51013.jpg" "How it's supposed to look like. Image from www.infoplaza.nl." >}}

Het nieuwsartikel geeft verder geen details over de gebruikte technologieën, maar verklaart dat *"Verkeerplaza app de eerste app in Nederland is die communiceert met een slim verkeerslicht."* Het is onduidelijk of die een directe verbinding met de verkeersregelinstallatie maakt (via {{< fl "Wi-Fi" >}} of {{< fl "Bluetooth" >}}), of gewoon updates via internet krijgt (wat aannemelijker klinkt).

Ik vraag me af of om die informatie in je mobiel tijdens het autorijden uit te zoeken eigenlijk een goed idee is. Ik denk dat de politie er ook aan zou twijfelen. Een afteller direct op het verkeerslicht zou volgens mij veel handiger uitkomen.

Maar als ik het goed begreep, het vermelden van de wachttijd is maar het begin. De overheid is van plan om **1200** verkeerslichten in Nederland om te bouwen tot "slimme" installaties, die kunnen worden gebruikt om exacte verkeersdata te verzamelen. Deze informatie zal vervolgens ervoor zorgen dat de doorstroming in het verkeer verbeterd wordt.
